---
author: 'Наталия Минкова'
date: '2025-12-02'
title: 'Наталия и бебе Б.'
description: 'Бързо и сравнително безпроблемно 9 часово раждане'
---

Б. се роди на термина си. В 8 часа на първия учебен ден. Без епидурална упойка, с много болки и вълнение.

Двама лекари бяха предвидили, че естественото раждане е невъзможно поради малкия ми таз и големите размери на бебето. **Казаха ми, че бебето ще се роди около 3,500 кг, а всъщност той се роди 3,05 кг - една голяма разлика, която можеше да стане причината аз да бъда оперирана.**

Много съм щастлива, че прочетох книгата на [Олга Дукат](https://www.olgadukat.com), която ме подготви за раждането и ме зареди с оптимизъм и  желание да родя естествено, когато около мен сякаш всичко водеше към секцио. Почти всички мои близки роднини, приятелки и колежки са раждали със секцио, което ми се струваше много странно и притеснително, затова аз се спрях именно на Олга да води раждането. Исках да съм сигурна, че ще родя при специалист, който подкрепя естественото раждане.

Дойде терминът и аз все още не усещах нищо, но се бях подготвила да чакат и след термина. След като си легнахме да спим, обаче, усетих стягане и отпускане на корема през равни дълги интервали. Мъжът ми предложи да тръгнем за София (ние сме от Пловдив), и така и направихме.

По време на пътуването водите ми изтекоха, така че бяхме сигурни, че раждането е в хода си. Когато стигнахме в София и отидохме при Олга на преглед, тя установи, че съм на 4 см разкритие и ме предупреди, че има много време до активна фаза.

Аз избрах да се приберем в хотела, защото не исках да стоя в болницата. Олга отиде да  изпрати малкото си момиче за първия учебен ден с идеята, че ще се върне преди да влезна в активна фаза.

Това обаче не се случи, защото 30 минути след прегледа, в хотелската стая, аз вече бях клекнала и знаех, че съм достигнала тези 10 см.

Върнахме се в болницата, където родих за 30 минути с епизиотомия, която направи друг лекар в екипа на Олга.

Раждането продължи горе-долу 9 часа - изключително бързо и сравнително безпроблемно.

Пожелавам го на всяка майка! 

<figure>
  <img 
    src="https://i.ibb.co/hFrd7GBr/IMG-4252.jpg" 
    alt="Първи мигове с бебе Б." 
  />
  <figcaption>Първи мигове с бебе Б.</figcaption>
</figure>